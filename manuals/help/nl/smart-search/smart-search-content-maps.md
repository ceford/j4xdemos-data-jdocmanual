<!-- Filename: Help4.x:Smart_Search:_Content_Maps / Display title: Slim zoeken: Inhoudsschema's -->

## Beschrijving

Dit scherm toont de inhoudschema's die momenteel inde 'slim zoeken'
index zijn opgenomen. Inhoudsschema's geven u de mogelijkheid
kruisverbanden aan te leggen van uw geïndexeerde inhoud (artikelen,
enz.) met gerelateerde metainformatie zoals de categorieën waar ze in
zitten. Ieder inhouds-item dat geïndexeerd is door 'slim zoeken' wordt
toegevoegd aan een of meer van de inhoudsmappen die gebruikt kunnen
worden als filter bij de het doorzoeken van de index.

Inhoudsschema's worden in twee delen opgesplitst:

- Takken: Dit zijn super-mappen voor een specifiek type informatie. Een
  tak zou bijvoorbeeld kunnen zijn "Type", "Categorie", "Evenement",
  "Taal" of "Auteur".
- Inhoudsschema: Inhoudsschema's zijn de echte waarden voor de
  meta-informatie in een bepaalde tak. De inhoudsschema's zijn
  bijvoorbeeld de namen van de categorieën of auteurs.

Deze takken en inhoudsschema's zijn datgene wat het slim zoeken scherm
beschikbaar maakt op de website. Voor iedere tak is een drop-down
selectielijst en de inhoudsschema's zijn toegevoegd als waarde in de
betreffende lijst. Meer ervaren ontwikkelaars kunnen de standaard
weergave overriden en in plaats van dit, multi-selectielijsten of
aanvinkvakjes gebruiken.

Het is belangrijk te weten dat takken en inhoudsschema's van
verschillende types samengevoegd worden in een lijst. Een Joomla artikel
in een categorie genaamd "Nieuws" en een nieuwsfeed of contactpersoon in
een categorie die dezelfde naam heeft, worden in het zelfde
inhoudsschema in dezelfde tak opgenomen. Dit lijkt op het taggen van
verschillende types inhoud met hetzelfde label. Het gevolg is dat uw
bezoekers van de website niet hoeft te weten hoe uw inhoud geklasseerd
is om de juiste filters om het te vinden in te stellen.

Het inhoudsschema's scherm toont alle takken binnen de slim zoeken index
samen met een nummer die het aantal inhoudsschema's binnen die tak
aangeeft en de items binnen het inhoudsschema. Klikken op het aantal van
een tak geeft de mogelijkheid het inhoudsschema binnen die tak te zien
inclusief het aantal items die behoren tot dat inhoudsschema. Een item
kan behoren tot meerdere inhoudsschema's binnen een tak en tot meerdere
takken.

## Hoe toegang te krijgen

- Selecteer **Componenten **→** Slim zoeken **→** Indhoudsschema's** in
  het beheermenu.

## Schermafbeelding

<img
src="https://docs.joomla.org/images/thumb/8/89/Help-4x-Components-Finder-ContentMaps-subscreen-nl.png/800px-Help-4x-Components-Finder-ContentMaps-subscreen-nl.png"
decoding="async"
srcset="https://docs.joomla.org/images/thumb/8/89/Help-4x-Components-Finder-ContentMaps-subscreen-nl.png/1200px-Help-4x-Components-Finder-ContentMaps-subscreen-nl.png 1.5x, https://docs.joomla.org/images/8/89/Help-4x-Components-Finder-ContentMaps-subscreen-nl.png 2x"
data-file-width="1215" data-file-height="745" width="800" height="491"
alt="Help-4x-Components-Finder-ContentMaps-subscreen-nl.png" />

## Kolomkoppen

In de tabel met de geïndexeerde inhoud van de Joomla! website, ziet u
verschillende kolommen. Hier leest u wat deze betekenen en wat er in
elke kolom wordt getoond.

<img
src="https://docs.joomla.org/images/7/78/Help31-Components-Smart-Search-Content-Maps-columns-nl.png"
decoding="async" data-file-width="1046" data-file-height="24"
width="1046" height="24"
alt="Help31-Components-Smart-Search-Content-Maps-columns-nl.png" />

- **Selectievakje**. Vink dit vakje aan om één of meer items te
  selecteren. Vink het vakje in de kolomkop aan om alle selectievakjes
  aan te vinken. Nadat één of meer vakjes zijn aangevinkt kan op een
  werkbalkknop geklikt worden om een actie uit te voeren op de
  geselecteerde item(s). De meeste acties via de werkbak, zoals
  Publiceren en Depubliceren kunnen op meerdere items tegelijkertijd
  uitgevoerd worden. Andere, zoals Bewerken, werken alleen voor één
  item. Indien er meerdere items geselecteerd zijn en op Bewerken wordt
  geklikt, opent het het eerste item om het te bewerken.
- **Status**. De status van het inhoud-item binnen Slim zoeken.
  Gepubliceerde items worden getoond met een groen vinkje;
  niet-gepubliceerde items door een rood kruis. U kunt de status van een
  item wijzigen door op het icoon te klikken. Het wijzigen van de status
  op dit scherm beïnvloed alleen of het item beschikbaar is in
  zoekresultaten en beïnvloed de inhoud zelf niet.
- **Titel**. De titel van de tak of het inhoudsschema.
- **Schema's**. Het aantal schema's binnen de tak. Selecteren van het
  aantal toont de schema's binnen de tak.
- **Gepubliceerde geïndexeerde inhoud**. Het aantal gepubliceerde
  inhoud-items in de tak. Selecteren van het aantal toont de
  gepubliceerde inhoud-items binnen de tak.
- **Gedepubliceerde geïndexeerde inhoud**. Het aantal gedepubliceerde
  inhoud-items in de tak. Selecteren van het aantal toont de
  gedepubliceerde inhoud-items binnen de tak.

## Lijst filters

**Zoekbalk**. Bovenaan de pagina vind je de zoekbalk, zoals in
bovenstaande [Screenshot](#screenshot).

- **Zoeken op tekst**. Voer een deel van de zoekterm in en klik op het
  zoekicoon. *Hover* (muis boven item) om een *Tooltip* te zien dat
  aangeeft welke velden doorzocht worden.Om te **Zoeken op ID** geef je
  "id:x" op, waarbij "x" het item ID nummer is (bijvoorbeeld, "id:19").
- **Filteropties**. Klik om de extra filters te tonen.
- **Wissen.** om het filterveld te wissen en de lijst in zijn initiële
  status te zetten.
- **Sortering**. Toont het huidige weergave volgorde veld. Er zijn 2
  manieren om de volgorde aan te passen:
  - Selecteer uit de uitklaplijst. De volgorde kan oplopend of aflopend
    zijn.
  - Klik op een kolomkop.De kolomkop wisselt tussen een oplopend en
    aflopend volgorde.
- **Te tonen aantal.** Toont het aantal items in een lijst. Selecteer
  uit de uitklaplijst om het te tonen aantal te veranderen.De standaard
  voor een site is '20' maar dit kan veranderd worden bij de [Algemene
  instellingen](https://docs.joomla.org/Help4.x:Site_Global_Configuration/nl#defaultlistlimit "Help4.x:Site Global Configuration/nl").

**Filteropties**

- **Filter op publicatie status**. Kies of alleen gepubliceerde of
  gedepubliceerde takken getoond moeten worden door het gewenste item
  uit de drop-down lijst te selecteren. De publicatie status in Slim
  zoeken is onafhankelijk van de publicatie status elders.
- **Filter op tak**. Selecteer de tak uit de drop-down lijst.
  - Auteurs
  - Categorieën
  - Talen
  - Types
- **Filter op max niveaus (categorieniveau).** Toont alleen de items in
  de categorie van het gespecificeerde niveau of erboven in de
  hiërarchie van categorieën.
  - ***- Selecteer max niveaus -:*** Toont alle items ongeacht het
    niveau van de categorie waartoe ze behoren.
  - ***1:*** Toont alleen de items in de hoofdcategorie in de hiërarchie
    van categorieën (anders gezegd, categorieën waarbij hoofdcategorie
    is ingesteld op "- Geen hoofd -".)
  - ***2-10:*** Toont alleen items die behoren aan categorieën in de top
    2-10 niveaus in de categorie hiërarchie.

## Werkbalk

Bovenaan de pagina ziet u de werkbalk zoals in de
[afbeelding](#Schermafbeelding) hierboven. De functies zijn.

- **Acties:** Toont een lijst met acties voor geselecteerde items.. Vink
  een of meer items aan om de lijst te activeren.
- **Publiceren**. Maakt de geselecteerde Takken of inhoudsschema's
  beschikbaar voor de bezoekers van uw website.
- **Depubliceren.** Maakt de geselecteerde Takken of inhoudsschema's
  niet beschikbaar voor de bezoekers van uw website Een gedepubliceerde
  tak wordt niet getoond als een te selecteren lijst op de website. Een
  gedepubliceerd inhoudsschema verschijnt niet in de selectielijst van
  de tak waarin hij verschijnt. Opnieuw indexeren verandert de
  publicatiestatus van takken of inhoudsschema's niet.
- **Statistieken:** Toont een aantal standaard statistieken op Slim
  zoeken
- **Verwijderen:** Verwijderd de geselecteerde Takken of
  inhoudsschema's. Werkt met één of meerdere Takken of inhoudsschema's
  geselecteerd. U kunt verwijderde takken of inhoudsschema's terug
  krijgen door opnieuw indexeren van Slim zoeken.
- **Opties.** Opent het venster Opties, waar instellingen zoals de
  standaard parameters kunnen worden bewerkt.
- **Help**. Opent dit helpscherm. Kijk bij [Slim zoeken:
  Opties](https://docs.joomla.org/Help4.x:Smart_Search:_Options/nl "Help4.x:Smart Search: Options/nl")
  voor meer details.

## Snelle tips

- Slim zoeken is geïntroduceerd in Joomla 3.0 maar wordt niet standaard
  geactiveerd in die versie.
- Als u nieuw bent bij Slim zoeken, dan zou u de [Slim zoeken snelstart
  gids](https://docs.joomla.org/Smart_Search_quickstart_guide "Smart Search quickstart guide")
  moeten lezen.

## Verwante informatie
