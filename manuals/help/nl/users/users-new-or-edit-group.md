<!-- Filename: Help4.x:Users:_New_or_Edit_Group / Display title: Gebruikers: Nieuwe groep of bewerken -->

## Beschrijving

Joomla wordt geïnstalleerd met een set gebruikersgroepen die geschikt
zijn voor standaard sites. De standaard groepen mogen niet bewerkt
worden! Nieuwe groepen kunnen aangemaakt worden voor speciale doelen.
Bijvoorbeeld als u een speciale groep wilt maken die toegang heeft tot
alleen maar één component.

## Hoe toegang te krijgen

- Selecteer **Gebruikers **→** Groepen** vanuit het beheermenu. Dan...
  - Selecteer de **Nieuw** knop in de werkbalk. Of...
  - Selecteer een link vanuit de **Groepstitel** kolom om een bestaande
    groep te bewerken.

## Schermafbeelding

<img
src="https://docs.joomla.org/images/thumb/9/92/Help-4x-users-user-manager-add-new-user-group-nl.png/800px-Help-4x-users-user-manager-add-new-user-group-nl.png.jpeg"
decoding="async"
srcset="https://docs.joomla.org/images/9/92/Help-4x-users-user-manager-add-new-user-group-nl.png 1.5x"
data-file-width="1135" data-file-height="432" width="800" height="304"
alt="Help-4x-users-user-manager-add-new-user-group-nl.png" />

## Gegevens gebruikersgroep

- **Groepstitel:** Vul een titel in voor de groep.
- **Hoofdgroep:**
  (*Publiek*/*Gast*/*Beheerder*/*Administrator*/*Geregistreerd*/*Auteur*/*Redacteur*/...).
  Kies een hoofdgroep voor deze groep.

Gebruikersgroepen bepalen welke acties een gebruiker mag uitvoeren op de
website. Acties omvatten zaken als het aanmaken van een artikel, het
wijzigen van de instellingen van een component of het inloggen. De
website beheerder kent rechten toe aan verschillende acties voor iedere
groep. Rechten kunnen worden toegekend op verschillende niveaus in de
component hiërarchie (Algemene instellingen, component opties,
categorieën en artikelen). Als een gebruiker geen rechten heeft op een
bepaalde actie, dan kan hij die niet uitvoeren.

Gebruikersgroepen bepalen ook welke objecten een gebruiker kan zien op
de website. Objecten omvatten categorieën, artikelen, modules,
menu-items en andere zaken. Als u een toegangsniveau aanmaakt dan zijn
er een of meer gebruikersgroepen aan gekoppeld. Daarna, als u een object
aanmaakt (zoals een menu-item of een module), dan krijgt dat object een
toegangsniveau. Als de gebruiker lid is van een groep welke is
toegewezen aan een toegangsniveau, dan kan deze gebruiker elk object dat
is toegekend aan dat toegangsniveau zien. Zo niet, dan kan de gebruiker
dat object niet zien.

Gebruikersgroepen kunnen een hiërarchische structuur hebben. Indien dat
zo is, dan overerven de onderliggende groepen de actie-rechten en
toegangsniveaus van de hoofdgroep. Indien met verstand gebruikt, kan
deze functie veel tijd besparen bij het instellen van het
beveiligingssysteem, aangezien dit betekent dat u geen dubbele
informatie hoeft in te voeren.

## Werkbalk

Bovenaan de pagina ziet u de werkbalk zoals in de afbeelding hierboven.
De functies zijn:

- **Opslaan**. Slaat item op en blijft op het huidige scherm.

<!-- -->

- **Opslaan & sluiten**. Slaat item op en sluit het huidige scherm.

<!-- -->

- **Opslaan & nieuw**. Slaat item op en houdt het bewerkscherm open,
  klaar voor het aanmaken van een ander item.

<!-- -->

- **Annuleren/Sluiten**. Sluit het huidige scherm en keert terug naar
  het vorige scherm zonder wijzigingen die u misschien heeft gedaan op
  te slaan.

<!-- -->

- **Help**. Opent dit helpscherm.

## Snelle tips

- Als een nieuwe groep dezelfde rechten als een bestaande groep zal
  krijgen, kunt u werk besparen door de nieuwe groep als kind van de
  bestaande groep aan te maken. Op die manier kunt u de rechten voor de
  nieuwe groep die verschillen aanpassen.

## Verwante informatie

- [Gebruikers:
  Gebruikersgroepen](https://docs.joomla.org/Help4.x:Users:_Groups/nl "Help4.x:Users: Groups/nl")
- [ACL handleiding voor Joomla!
  3.x](https://docs.joomla.org/J3.x:Access_Control_List_Tutorial/nl "J3.x:Access Control List Tutorial/nl")
