<!-- Filename: Using_The_Meta_Description / Display title: Gebruik van de metabeschrijving -->

## Metabeschrijving

Met de metabeschrijving tag kunt u in één alinea een beknopt overzicht
geven van de inhoud van de pagina. De tag kan gebruikt worden door
zoekmachines om een beschrijving van de pagina weer te geven in de
zoekmachine resultaten pagina's (SERPs).

### Moet ik een metabeschrijving toevoegen? Ik dacht dat zoekmachines deze niet meer gebruiken?

Met de komst van de contextuele 'semantische' markup die het mogelijk
maakt voor een website een context te geven aan de informatie, vinden
zoekmachines soms meer relevante informatie op de pagina zelf of uit
andere bronnen die linken naar die pagina (zoals DMOZ) en gebruiken die
boven uw metabeschrijving. Dit betekent *niet* dat de metabeschrijving
niet wordt gebruikt, het betekent eenvoudig dat als er meer relevante
informatie wordt gevonden om die pagina te beschrijven in de
zoekresultaten, een zoekmachine die informatie zal gebruiken in plaats
van uw specifieke beschrijving. In feite, raadt Google aan dat elke
pagina op uw site zijn eigen unieke metabeschrijving heeft.
<a href="https://support.google.com/webmasters/answer/35624?hl=nl"
class="external text" target="_blank"
rel="nofollow noreferrer noopener">Uw paginatitels en fragmenten
controleren</a>

### Aanbevelingen voor het maken van metabeschrijvingen

Probeer, bij de voorbereiding van metabeschrijvingen voor uw pagina 's,
het totale aantal woorden op minder dan 155 tekens te houden, want er is
een limiet op het aantal tekens weergegeven in de zoekresultaten
pagina's, dus als u boven dit aantal komt kan uw tekst worden ingekort.
De metabeschrijving (indien gebruikt) is een van de belangrijkste
factoren die een zoekende persoon gebruikt om te beslissen of de link
relevant is voor zijn zoekopdracht, dus zorg ervoor dat het zinvol is om
te lezen, uw zoekwoorden bevat en uitlegt wat er op de pagina staat. Het
is mogelijk om uw click through rate in zoekmachines drastisch te
verbeteren door te zorgen dat uw metabeschrijvingen goed geoptimaliseerd
zijn en relevant aan de inhoud op de pagina.

Google adviseert het volgende om ervoor te zorgen dat u het beste
resultaat kunt halen voor uw zoekmachine indexering:

- Zorg ervoor dat elke pagina een unieke, relevante metabeschrijving
  heeft.
- Zorg dat er metadata voor pagina's met lijsten zijn (bijv. blog &
  lijst weergaves) naast de individuele artikelen - dit wordt vaak over
  het hoofd gezien bij Joomla! websites
- Neem feitelijke informatie op als dat relevant is (bijvoorbeeld: blog
  artikelen kunnen de auteur bevatten, producten kunnen de prijs of de
  fabrikant bevatten)
- Overweeg het gebruik van automatisch gegenereerde metadata - maar zorg
  ervoor dat het relevant, leesbaar en nauwkeurig is
- Maak uw beschrijving beschrijvend!

<a
href="http://support.google.com/webmasters/bin/answer.py?hl=nl&amp;answer=35624"
class="external text" target="_blank"
rel="nofollow noreferrer noopener">Uw paginatitels en fragmenten
controleren</a>

### Joomla! heeft toch u een algemene instelling voor metabeschrijvingen?

Joomla! heeft inderdaad een algemeen veld voor metabeschrijving, dat u
vindt bij Algemene instellingen \> Website \> Algemene metabeschrijving
van website. Dit zal worden gebruikt op elke pagina op uw site die niet
over een eigen metabeschrijving beschikt, het kan dus als 'ontsnap
route' dienen als u geen metabeschrijving voor elke pagina heeft. Maar
zoekmachines houden niet van dubbele titels of metabeschrijving-tags -
met behulp van deze aanpak heeft u onvermijdelijk veel pagina's met
dezelfde metabeschrijving.

Overweeg zorgvuldig of u deze velden wilt invullen - in de meeste
gevallen kan de metabeschrijving in de Algemene instellingen leeg
gelaten worden.
