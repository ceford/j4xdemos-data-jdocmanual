<!-- Filename: Why_Migrate / Display title: Waarom migreren -->

Nog niet zeker of u gaat migreren of niet? Waarom zou u? De website
draait tenslotte als een zonnetje. Waarom de site dan weer helemaal op
de schop? Op de een of andere manier heeft u geleerd of gehoord dat u
naar een nieuwere release of versie moet migreren en bent u hier
aangeland. U bent op de juiste plaats. Deze documentatie is een
leidraad. Onderaan iedere pagina bevinden zich twee opties voor de
volgende stap. Hier zijn alle redenen om de sprong te wagen naar Joomla
4.x!

Allereerst moet u controleren welke [Versie van
Joomla!](https://docs.joomla.org/How_to_check_the_Joomla_version%3F "Special:MyLanguage/How to check the Joomla version?")
actief is op uw website.

## Waarom zou u migreren?

Een Joomla! migratie geeft iedereen een nieuwe kans voor:

- Herzien van site-doelstellingen en het doel overdenken
- Opschonen van “geweldige ideeën” die nooit het daglicht hebben gezien
- Inventariseren van extensies van derden die geïnstalleerd zijn maar
  niet gebruikt worden
- Vereenvoudigen en opruimen van oude artikelen, menu's en andere inhoud
- Nieuwe functionaliteit op de site aanmaken
- Verander het ontwerp en de navigatie
- Voeg toegankelijkheid voor gehandicapte bezoekers toe
- De site mobiel-vriendelijk maken
- Verbeter de zoekmachine optimalisatie
- Gebruik nieuwe functies waar u extensies van derden voor gebruikt
- Betere beveiliging tegen inbreuk door de nieuwste software te
  gebruiken

### Functies en gebruikerservaring verbeteringen

Nieuwe versies van Joomla bevatten nieuwe functies en gebruikerservaring
verbeteringen. Deze maken het gebruik van extensies van derden vaak
overbodig en maken een toenemend gebruik van Joomla core componenten
mogelijk. Lees meer over
<a href="https://www.joomla.org/4/" class="external text"
target="_blank" rel="noreferrer noopener">Joomla 4.x functies</a>.

### Technologische veranderingen

Er zijn belangrijke wijzigingen doorgevoerd! Belangrijke releases van
Joomla hebben de gegevens geherstructureerd en vereisen een “migratie”
in plaats van een update of upgrade. Er zijn ook technologische
wijzigingen doorgevoerd binnen de versies van PHP en MySQL die draaien
op de server van de hoster. Deze wijzigingen dwingen alle content
management systemen (CMS'en) technologisch mee te veranderen.

### Beveiliging

Wanneer een CMS van structuur verandert, is een migratie noodzakelijk.
De voorgaande versie wordt slechts twee jaar ondersteund vanaf het
uitbrengen van de nieuwe versie. Dit zorgt voor mogelijke problemen met
de beveiliging omdat beveiligings-patches zijn stopgezet en niet
ondersteunde versies van Joomla niet onderhouden worden.

Veel hosters willen geen oudere software scripts (Joomla is een script -
alle extensies van derden zijn scripts) op hun servers draaien omdat de
beveiliging in het gedrang komt als software ouder wordt. Ze moeten hun
servers updaten om veilig te blijven. Steeds meer oudere versies van
Joomla werken niet meer door server upgrades van de kant van de hoster.

## Migratie is als verhuizen of een renovatie

U kunt migratie zien als verhuizen. U kijkt kritisch naar uw bezittingen
en meubels en pakt de belangrijke zaken in om mee te nemen. U gooit
sommige dingen in de prullenbak of doet dingen die u niet meer nodig
heeft weg. Als u in uw nieuwe huis aan komt, vind u het nodig om nieuwe
meubels of accessoires aan te schaffen om het in uw nieuwe huis soepel
te laten lopen.

Hetzelfde met een migratie. U beslist wat mee te nemen en wat achter te
laten op uw site. Wat blijft? Wat gaat?

Wanneer u naar een nieuwe woning verhuist, heeft u misschien de
vaardigheden en kennis om het hele huishouden zelf te verhuizen of heeft
u wat hulp nodig bij het verhuizen (niet iedereen kan zelf een piano
verhuizen). U heeft misschien alleen uw twee handen en wat dozen nodig.
Als alternatief heeft u misschien een verhuisbedrijf met een enorme
truck en veel hulp nodig. Hetzelfde geld bij het migreren van de ene
levenscyclus van Joomla naar de andere.

### Hoe gebruik je deze documentatie?

Volg gewoon de knoppen aan de onderkant van elke pagina die voor u van
toepassing zijn. De zelfevaluatie zal u helpen te bepalen of uw
vaardigheden voldoende zijn om te migreren. Sla de pagina's over het
plannen van de migratie vooral niet over, zij bevatten belangrijke
informatie over de migratie.

Voer het zelf-onderzoek uit om uit te vinden of u zelf de migratie
kunt/moet uitvoeren of misschien wat hulp moet zoeken. Ga, als u de
kennis om de migratie zelf uit te voeren heeft, naar de planfase van de
migratie.

<a href="https://docs.joomla.org/Migration_Step_by_Step_Self_Assessment"
id="content-button" class="button expand success">Zelf-onderzoek</a>
<a href="https://docs.joomla.org/Planning_for_Migration"
id="content-button" class="button expand">Migratie planning</a>
