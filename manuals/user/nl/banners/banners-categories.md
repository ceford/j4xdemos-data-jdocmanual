<!-- Filename: Help4.x:Banners:_Categories / Display title: Advertenties: Categorieën -->

## Beschrijving

Wordt gebruikt om een lijst met bestaande advertentie-categorieën te
bekijken, bestaande te bewerken en nieuwe advertentie-categorieën aan te
maken. Let op dat advertentie-categorieën los staan van andere
categorieën, zoals artikelen, contactpersonen, nieuwsfeeds en weblinks.
Er moet minimaal één adverteerder en advertentie-categorie zijn voordat
er een advertentie aangemaakt kan worden.

## Hoe toegang te krijgen

- Selecteer **Componenten **→** Advertenties **→** Categorieën**

## Schermafbeelding

<img
src="https://docs.joomla.org/images/thumb/c/c5/Help-4x-Components-Banners-Categories-screen-nl.png/800px-Help-4x-Components-Banners-Categories-screen-nl.png"
decoding="async"
srcset="https://docs.joomla.org/images/thumb/c/c5/Help-4x-Components-Banners-Categories-screen-nl.png/1200px-Help-4x-Components-Banners-Categories-screen-nl.png 1.5x, https://docs.joomla.org/images/c/c5/Help-4x-Components-Banners-Categories-screen-nl.png 2x"
data-file-width="1403" data-file-height="484" width="800" height="276"
alt="Help-4x-Components-Banners-Categories-screen-nl.png" />

## Kolomkoppen

Klik op de kolomkop om de lijst volgens deze kolom te sorteren.

- **Selectievakje**. Vink dit vakje aan om één of meer items te
  selecteren. Vink het vakje in de kolomkop aan om alle selectievakjes
  aan te vinken. Nadat één of meer vakjes zijn aangevinkt kan op een
  werkbalkknop geklikt worden om een actie uit te voeren op de
  geselecteerde item(s). De meeste acties via de werkbak, zoals
  Publiceren en Depubliceren kunnen op meerdere items tegelijkertijd
  uitgevoerd worden. Andere, zoals Bewerken, werken alleen voor één
  item. Indien er meerdere items geselecteerd zijn en op Bewerken wordt
  geklikt, opent het het eerste item om het te bewerken.
- **Volgorde.** U kunt de volgorde van een item binnen een lijst als
  volgt veranderen:
  - Als het lijstfilter opties een positie filter hebben, selecteer dan
    de gewenste positie. Dit beperkt de lijst tot de items die toegekend
    zijn aan die positie.
  - Selecteer het volgorde icoon <img
    src="https://docs.joomla.org/images/e/ee/Help30-Ordering-colheader-icon.png"
    decoding="async" data-file-width="12" data-file-height="23" width="12"
    height="23" alt="Help30-Ordering-colheader-icon.png" /> in de
    tabelkop om het het actieve volgorde item te maken. De volgorde
    iconen in iedere rij veranderen van licht naar donker grijs en de
    pijl verandert in een sleepsymbool als u eroverheen gaat.
  - Selecteer één van de volgorde iconen <img
    src="https://docs.joomla.org/images/8/87/Help30-Ordering-colheader-grab-bar-icon.png"
    decoding="async" data-file-width="10" data-file-height="21" width="10"
    height="21" alt="Help30-Ordering-colheader-grab-bar-icon.png" /> en
    sleep het naar boven of beneden om de positie van die rij in de
    lijst te veranderen. De items worden in de nieuwe volgorde binnen de
    positie getoond.
- **Status**. De publicatiestatus van het item.
- **Titel**. De naam van het item. Voor een menu-item wordt de titel in
  het menu weergegeven. Voor een artikel of categorie wordt de titel
  optioneel weergegeven op de webpagina. Invullen is vereist. Een item
  kan bewerkt worden door op de titel te klikken.
- **Hits**. Het aantal keren dat een item is bekeken.
- **Toegang**. Het
  [Toegangsniveau](https://docs.joomla.org/Help4.x:Users:_Viewing_Access_Levels/nl "Special:MyLanguage/Help4.x:Users: Viewing Access Levels/nl")
  om het item te bekijken.
- **Taal**. Item taal.
- **ID**. Dit is een uniek identificatienummer voor dit item,
  automatisch toegekend door Joomla!. Het wordt gebruikt om het item
  intern te identificeren en u kunt dit nummer niet veranderen. Als u
  een nieuw item aanmaakt, is dit veld "0" totdat u het opslaat, waarbij
  een nieuw ID toegekend wordt.

## Lijst filters

**Zoekbalk**. Bovenaan de pagina vind je de zoekbalk, zoals in
bovenstaande [Screenshot](#screenshot).

- **Zoeken op tekst**. Voer een deel van de zoekterm in en klik op het
  zoekicoon. *Hover* (muis boven item) om een *Tooltip* te zien dat
  aangeeft welke velden doorzocht worden.Om te **Zoeken op ID** geef je
  "id:x" op, waarbij "x" het item ID nummer is (bijvoorbeeld, "id:19").
- **Filteropties**. Klik om de extra filters te tonen.
- **Wissen.** om het filterveld te wissen en de lijst in zijn initiële
  status te zetten.
- **Sortering**. Toont het huidige weergave volgorde veld. Er zijn 2
  manieren om de volgorde aan te passen:
  - Selecteer uit de uitklaplijst. De volgorde kan oplopend of aflopend
    zijn.
  - Klik op een kolomkop.De kolomkop wisselt tussen een oplopend en
    aflopend volgorde.
- **Te tonen aantal.** Toont het aantal items in een lijst. Selecteer
  uit de uitklaplijst om het te tonen aantal te veranderen.De standaard
  voor een site is '20' maar dit kan veranderd worden bij de [Algemene
  instellingen](https://docs.joomla.org/Help4.x:Site_Global_Configuration/nl#defaultlistlimit "Help4.x:Site Global Configuration/nl").

### Filters opties

- ***- Selecteer status -:*** Toont items die gepubliceerd en
  ongepubliceerd zijn. Toont *niet* de items die gearchiveerd of
  verplaatst zijn naar prullenbak.
  - ***Naar prullenbak:*** Toont alleen de items die in de prullenbak
    zitten. **Belangrijk let op:** Om definitief items te verwijderen:
    Verander de status van de items in prullenbak. Verander de status
    van het filter in 'Naar prullenbak'. Op dit moment worden de items
    in de prullenbak getoond en er wordt een icoon "Leeg prullenbak"
    getoond in de werkbalk. Selecteer de gewenste prullenbak-items en
    klik op "Leeg prullenbak" in de werkbalk. De items worden definitief
    verwijderd.
  - ***Gedepubliceerd:*** Toont alleen de items die gedepubliceerd zijn.
  - ***Gepubliceerd:*** Toont alleen de items die gepubliceerd zijn.
  - ***Gearchiveerd:*** Toont alleen de items die gearchiveerd zijn.
  - ***Alle:*** Toont alle items ongeacht de publicatiestatus.
- ***- Selecteer toegang -:*** Toon items met alle toegangsniveaus.
  - ***:*** Toont items met alleen dit toegangsniveau.
- ***- Selecteer taal -*** Toont alle items los van de ingestelde taal.
  - ***:*** Toont alleen items in deze taal.
  - ***Alle*** Toont items waarbij de taal ingesteld is op Alle. Dit
    kunnen items zijn die niet taalspecifiek zijn zoals afbeeldingen.
- ***- Selecteer tags -:*** Toont items met een (of geen) tag(s).
  - ***:*** Toont alleen de items met deze tag.
- ***- Selecteer max niveaus -:*** Toont alle items los van het
  toegekende niveau.
  - ***1*** Toon alleen items met dit niveau in de hiërarchie.
  - ***2-10:*** Toont alleen items die behoren tot categorieën in de top
    2-10 niveaus in de categorie hiërarchie.

### Aantal items dat getoond moet worden

**Paginabesturing** Als het aantal items meer is dan een pagina, zie je
een paginabesturing bij de onderkant van de pagina zoals in bovenstaande
[Screenshot](#screenshot). Het huidige paginanummer heeft een donkere
achtergrond.

- **Begin**. Klik om naar de eerste pagina te gaan.
- **Vorig**. Klik om naar de voorafgaande pagina te gaan.
- **Paginanummers**. Klik om naar de gewenste pagina te gaan.
- **Volgende**. Klik om naar de volgende pagina te gaan.
- **Einde**. Klik om naar de laatste pagina te gaan.

## Werkbalk

Bovenaan de pagina ziet u de werkbalk zoals in de
[afbeelding](#Schermafbeelding) hierboven. De functies zijn.

- **Nieuw**. Opent het bewerk scherm om een nieuwe item te maken.
- **Acties:** Toont een lijst met acties voor geselecteerde items.. Vink
  een of meer items aan om de lijst te activeren.
- **Opnieuw opbouwen.** Ververst en stelt de relevant tabel opnieuw
  samen. Normaal hoeft u de tabel *niet* opnieuw op te bouwen. Deze
  functie voorziet in het geval de data in de tabel corrupt raakt.
- **Opties.** Opent het venster Opties, waar instellingen zoals de
  standaard parameters kunnen worden bewerkt.
- **Help**. Opent dit helpscherm.

## Batchproces

De batchverwerking maakt het mogelijk om de instellingen van een groep
geselecteerde items, gemarkeerd met een vinkje in het vakje, te
wijzigen. Om te gebruiken: Klik op de vakjes voor de items die bekeken
worden om de Batchverwerking te activeren. Door op de 'Batch' knop in de
werkbalk te drukken wordt een pop-up scherm geopend zoals hieronder.

<img
src="https://docs.joomla.org/images/2/2f/Help-4x-colheader-batch-process-categories-nl.png"
decoding="async" data-file-width="805" data-file-height="489"
width="805" height="489"
alt="Help-4x-colheader-batch-process-categories-nl.png" />

U kunt één waarde veranderen of alle drie waarden tegelijkertijd.

***Opmerking** - wanneer u items naar een nieuwe categorie kopieert,
worden veranderingen die u heeft geselecteerd voor toegangsniveau en
taal, alleen toegepast op de kopieën en niet op de originele items.*

**Hoe batchverwerking** voor een groep items toepassen:

- Selecteer één of meer items uit de lijst door deze aan te vinken.
- Klik op de werkbalkknop "Batch'.
- Stel één of meer van de volgende waarden in:
  - Om de **Toegangsniveaus** te wijzigen, selecteer het gewenste
    toegangsniveau uit de uitklaplijst van de stel toegangsniveau in.
  - Om de **Taal** te wijzigen, selecteer de gewenste taal uit de
    uitklaplijst taal instellen.
  - Om de **Categorie** te wijzigen, selecteer een categorie uit de
    lijst. Laat de standaard ingestelde "selectie" staan om de categorie
    niet te wijzigen.
    - Om de items te kopiëren naar een andere categorie, selecteer de
      gewenste categorie uit de categorielijst en vink de kopieeroptie
      aan. In dit geval blijven de originele items ongewijzigd en worden
      de kopieën aan de nieuwe categorie toegewezen en, indien
      geselecteerd het nieuwe toegangsniveau en de taal.
    - Om de items naar een andere categorie te verplaatsen, selecteer de
      gewenste categorie uit de categorielijst en vink de verplaats
      optie aan. In dit geval worden de originele items verplaatst naar
      de nieuwe categorie en, indien geselecteerd, toegewezen een het
      nieuwe toegangsniveau en taal.
- Wanneer alle instellingen ingevoerd zijn, klik op Verwerken om de
  wijzigingen uit te voeren. Er zal een bericht **"Batchverwerking
  voltooid."** verschijnen.

Merk op dat er niets zal gebeuren wanneer u (a) geen items heeft
geselecteerd of (b) geen toegangsniveau, taal of categorie heeft
geselecteerd. Klik op de annuleer-knop om de ingevoerde selectie te
wissen. Hierdoor worden alle Batch bedieningselementen teruggezet naar
de standaard waarden. Merk op dat dit *niet* de aangevinkte items
uitvinkt.

## Snelle tips

- U moet minimaal één adverteerder en advertentie-categorie toevoegen
  *voor* u een advertentie kunt toevoegen.

## Verwante informatie

- Om advertenties aan te maken of te bewerken: [Advertentie -
  Nieuw/Bewerk](https://docs.joomla.org/Help4.x:Banners:_Edit/nl "Help4.x:Banners: Edit/nl")
- Om met adverteerders te werken:
  [Adverteerders](https://docs.joomla.org/Help4.x:Banners:_Clients/nl "Help4.x:Banners: Clients/nl")
